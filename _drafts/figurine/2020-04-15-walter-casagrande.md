---
layout: post-sticker
header: large-picture
header_mobile: 50%
author: none
category: figurine
timeline: 0
pid: casagrande
postTitle: Wálter Casagrande Júnior
player: Wálter Casagrande Júnior
life: Centravanti di manovra. Nato il 15 Aprile 1963 a San Paolo, Brasile
wikipedia: Walter_Casagrande
instagram: B_CU3Ndjylu
excerpt: Os donos do futebol no Brasil mudam de dois em dois anos ou de quatro em
  quatro anso, mas os erros já estão há mais de vinte.
hashtags: Ascoli, Torino
sticker-img: "/assets/pics/lake/figurina_casagrande.png"
header-img: "/assets/pics/lake/1024px-Casagrande_Torino_-_Real_Madrid.jpg"

---
Cresce nel Corinthians, _Casão_, e fa il suo esordio in prima squadra a diciassette anni, nel 1980.  
Rimane al Timão fino al 1986, salvo due parentesi annuali alla Caldense e al San Paolo. Con il club corinthiano gioca in totale 256 partite segnando 102 gol, vincendo per due volte il titolo Paulista, nel 1982 e nel 1983, e laureandosi anche capocannoniere nella prima stagione; ma soprattutto Casão è parte integrante della famosa “_Democracia Corinthiana_”.

Nel 1986 si trasferisce in Europa, al Porto, dove resta una stagione giocando 6 partite e segnando 1 rete in campionato.  
Disputa anche due confronti di Coppa dei Campioni, nei quarti di finale contro i Danesi del Brøndby, ed è in panchina nella vittoriosa finale contro il Bayern Monaco.

Nell’estate del 1987, il vulcanico presidente dell'Ascoli, Costantino Rozzi, lo porta in Italia. La squadra, allenata da Ilario Castagner, si salva sul filo di lana nella prima stagione, e Casão realizza 6 reti in coppia col giovane Lorenzo Scarafoni.  
La stagione 1989/90 vede la retrocessione dell’Ascoli all’ultimo posto: Rozzi decide di ridimensionare le spese, ma Walter vuole rimanere ugualmente e firma un contratto con cui si impegna a segnare almeno 20 goal in 30 partite.  
_Casão_ ne segna 22 di reti e si laurea capocannoniere del torneo.

L’Ascoli torna in Serie A, Walter invece passa al Torino: i granata, guidati in panchina da Emiliano Mondonico, arrivano terzi in Serie A e, dopo aver sconfitto il Real Madrid in semifinale, disputano la doppia finale di Coppa UEFA contro l'Ajax di Louis van Gaal.  
L'andata a Torino termina 2-2 e Casão segna una doppietta (6 le sue reti nella manifestazione), tuttavia il pareggio a reti inviolate nel ritorno consegna il trofeo agli Olandesi.  
Nella stagione successiva la squadra si aggiudica la Coppa Italia.

Nel 1993 torna in Brasile, giocando nel Flamengo prima di tornare al Corinthians. Chiude la carriera nel 1996 al São Francisco.

Con il Brasile fa il suo esordio nel 1985 e partecipa al campionato del mondo 1986 in Messico. In questa manifestazione scende in campo nelle tre partite delle prima fase contro Spagna, Algeria e Irlanda del Nord, tutte terminate con la vittoria. In totale Casão disputa 19 incontri segnando 8 gol con i verde-oro.
---
layout: post-sticker

pid: boniek
header: large-picture

postTitle: Zbigniew Kazimierz Boniek
player: Zbigniew Kazimierz Boniek

life: Attaccante, nato a Bydgoszcz (Polonia), il 3 marzo 1956

wikipedia: Zbigniew_Boniek

author: none
category: figurine
timeline: 0

excerpt: "Bello di notte - @BoniekZibi"
hashtags: Juventus, Roma, WidzewŁódź

---
"A _nche io, come i giocatori italiani, ho iniziato a giocare in strada. È lì che si formano, in tutto il mondo, i buoni giocatori e forse anche le buone persone. Noi in Polonia in strada dimostravamo subito quello che sapevamo fare meglio. Chi correva, chi picchiava, chi calciava con destrezza. E ognuno veniva subito indirizzato dove il talento lo portava. In strada vige, da sempre, la legge del più forte. Ma con una eccezione: il proprietario del pallone. Io ero piccolo, gracile ma avevo una smagliante sfera di cuoio. L'avevo perché mio padre giocava in Serie A e anche questo accendeva su di me una luce particolare._”


"_Posso assicurare che anche sotto il regime comunista non ho mai visto nessun polacco chiedere l'elemosina ai bordi delle strade. Si lavorava tutti, in ogni casa si mangiava e non mancava quasi niente. Certo mancava la cosa più importante, la libertà. E a noi giovani era vietato sognare un futuro migliore._”


"_Arrivai nello spogliatoio della Juventus e trovai dei campioni, ma sorridenti e accoglienti. Capìi che dovevo vestirmi meglio, visto il loro look. Al primo allenamento chiesi a Zoff se dovevo dargli del tu o del lei. Lui mi guardò e sorrise. Era una squadra fantastica. Nove italiani e due stranieri, io e Platini. E, se posso dirlo, due stranieri di qualità. A me sembra questa la miscela giusta._”


"_Durante una partita Juventus-Napoli nello spogliatoio ci dicemmo che l'unico modo per fermare Maradona era menargli di brutto. Ma dopo dieci minuti in campo ci guardammo e ci dicemmo che no, era troppo bello vederlo giocare._”


"_Ho un ricordo angoscioso della notte dell'Heysel. Noi non volevamo giocare. Fummo costretti, per ragioni di ordine pubblico. Noi sapevamo che ci avrebbero dato addosso comunque: se avessimo giocato sul serio, se non lo avessimo fatto, se avessimo esultato per un gol e se non lo avessimo fatto. Noi sapevamo che c'erano dei morti ma non la proporzione. [Quando] scoprìi che i morti erano stati trentanove [...] fui distrutto._”


"_Il palmarès dei bianconeri sarà forse ricco di trofei, ma in quanto a baldoria, lì sono veramente pessimi! Bisognava giocare, vincere e basta! Ogni tanto avevo l'impressione di andare al lavoro in fabbrica._“


"**_Bello di notte._**”<br/>(Gianni Agnelli)

<div class="post-disclaimer">
Fotografia Supercoppa UEFA 1984 da <a href="https://it.wikipedia.org/wiki/Supercoppa_UEFA_1984" target="_blank">Wikipedia</a>
</div>

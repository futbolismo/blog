---
layout: post-sticker

pid: meroni

postTitle: Luigi Meroni
player: Luigi Meroni
instagram: Bo8r-fzBHmt

life: Attaccante, nato a Como, il 24 febbraio 1943

wikipedia: Luigi_Meroni

author: none
category: figurine
timeline: 0

excerpt: "Scrostava la muffa dalle abitudini, smascherava le ipocrisie. Un tenero rivoluzionario che dava il meglio di sé nel lavoro e poi rivendicava libertà totale"

---
Gigi gioca nel Torino, lo chiamano “La Farfalla Granata” per l’eleganza e la leggerezza, lo paragonano a George Best per lo stile di vita.
Agnelli vuole portarlo a tutti costi sull'altra sponda della città.
Agnelli desiste quando la Torino granata scende in piazza a difesa del suo idolo.
Agnelli desiste soprattutto perché dicono c'entri pure la storia di quelle nuovissime  FIAT 128, uscite dalla fabbrica del Lingotto tutte rigate...

“_Era il simbolo di estri bizzarri e libertà sociali in un paese di quasi tutti conformisti sornioni_”.<br/>
(Gianni Brera)

“_Scrostava la muffa dalle abitudini, smascherava le ipocrisie. Un tenero rivoluzionario che dava il meglio di sé nel lavoro e poi rivendicava libertà totale_”.<br/>
(Candido Cannavò)

“_Un bohémien che amava sfidare i benpensanti vivendo more uxorio (scandalo!) con una ragazza polacca già sposata e girando con una gallina al guinzaglio_”.<br/>
(Gian Antonio Stella)

Gigi, “La Farfalla Granata”, il “George Best italiano” muore a soli 24 anni investito da un’automobile alla cui guida c’è Attilio Romero, quell’Attilio Romero che anni più tardi diventerà presidente del Torino.
I borghesi benpensanti e conformisti si scagliano contro il prete che ha osato celebrare il funerale, la sua colpa è quella di aver concesso il rito religioso a un ragazzo dai modi dissoluti.

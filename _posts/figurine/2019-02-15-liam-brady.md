---
layout: post-sticker

pid: liam-brady
header: large-picture
header_mobile: "35%"

postTitle: Liam Brady
player: Liam Brady

story_type: quote

wikipedia: Liam_Brady
instagram: Bt0orfuBFFs

life: Centrocampista, nato a Dublino (Irlanda), 13 febbraio 1956

author: none
category: figurine
timeline: 0

excerpt: "Era intelligente. Quest'intelligenza si manifestava principalmente nei suoi passaggi, che erano incisivi e fantasiosi e sempre sorprendenti... (Nick Hornby)"

hashtags: Arsenal, JuventusFC, Sampdoria, ascolicalciofc, WestHamUtd
---
“L _iam Brady fu uno dei due o tre calciatori migliori degli ultimi vent'anni in quanto a passaggi, e per questo era riverito da ogni tifoso dell'Arsenal, ma per me era molto più di questo. Io lo adoravo perché era grande, e lo adoravo perché, nel nostro gergo, se lo spremevi sprizza Arsenal da tutti i pori (come Charlie George, anche lui era frutto del vivaio); ma c'era anche una terza cosa. Era intelligente. Quest'intelligenza si manifestava principalmente nei suoi passaggi, che erano incisivi e fantasiosi e sempre sorprendenti. Ma si manifestava anche fuori dal campo: aveva facilità di parola, era spiritoso e impegnato [...] man mano che avanzavo negli studi, e sempre più persone sembravano mettere il calcio da una parte e la vita intellettuale dall'altra, Brady sembrò un ponte di collegamento tra questi due mondi._”  
(Nick Hornby)

“_Avevo due scelte, due possibilità: fare il professionista e calciare bene il rigore, oppure fare il bambino stupido e rifiutarmi di calciare o, peggio, sbagliare volutamente il tiro. Ho scelto di fare il professionista, ho tirato ed ho fatto goal._”  
(Liam Brady, a proposito del rigore calciato contro il Catanzaro che vale il 20esimo scudetto.)

“_Preso Platini, avevo un grosso problema. Ed un dispiacere enorme. Dirlo a Brady. Perché di stranieri ne erano consentiti soltanto due e noi avevamo già Boniek, preso in quegli stessi giorni. Brady, Boniek, Platini: uno era di troppo. Avessimo potuto tenerli tutti e tre, con Brady dietro a quei due, saremmo diventati la più grande squadra del mondo. Ad ogni modo incontrai Liam e gli spiegai qual’era il problema, inaspettatamente pianse, lui che sembrava di ghiaccio, ed un po’ di magone venne anche a me. A fine stagione venni contattato da Paolo Mantovani, presidente della Sampdoria, per discutere la cessione del centrocampista irlandese. Il reingaggio di Liam l’ho fissato io. E Mantovani fu d’accordo su tutto._”  
(Giampiero Boniperti)

<div style="margin-top: 50px;">
<h3>La carriera di {{page.player}} visualizzata in un grafico</h3>
<a href="/leggende-bandiere-e-giramondo" title="La carriera di {{page.player}} visualizzata in un grafico"><img class="responsive-img w100 border" src="{{site.baseurl}}/assets/pics/careers/{{page.pid}}.png" alt="La carriera di {{page.player}} in un grafico"/></a>
</div>
Apri <a href="/leggende-bandiere-e-giramondo" title="La carriera di {{page.player}} visualizzata in un grafico">Leggende, bandiere e giramondo</a> per consultare le carriere di altri giocatori.

<div class="post-disclaimer">Fotografia: Catanzaro, stadio Comunale, 16 maggio 1982. Lo juventino Liam Brady esulta, inseguito dal compagno di squadra Paolo Rossi, dopo il decisivo calcio di rigore trasformato al 75' della sfida tra Catanzaro e Juventus (0-1) valevole per la 30ª e ultima giornata del campionato italiano di Serie A 1981-1982; il successo, anche per via del contemporaneo pareggio a reti bianche della rivale Fiorentina a Cagliari, diede al club piemontese il ventesimo scudetto della sua storia – quello della seconda stella –, facendo della Juventus la prima squadra italiana a raggiungere tale traguardo. Il centrocampista irlandese s'incaricò di battere e segnare la massima punizione, questo pur sapendo di essere già stato ceduto dalla società bianconera, dati i conclusi acquisti del francese Platini e del polacco Boniek e la norma che consentiva ai club italiani, all'epoca, il tesseramento di massimo due giocatori stranieri. <a href="https://it.wikipedia.org/wiki/File:Serie_A_1981-82_-_Catanzaro_vs_Juventus_-_Liam_Brady_e_Paolo_Rossi.jpg" target="_blank">via Wikipedia</a>
</div>

---
layout: post-sticker

pid: danuello

postTitle: Luís Sílvio Danuello
player: Luís Sílvio Danuello

life: Difensore, nato a Amnéville (Francia), il 12 marzo 1957

wikipedia: Lu%C3%ADs_S%C3%ADlvio

author: none
category: figurine
timeline: 0

excerpt: "Domenica al Comunale ho comprato un Caffè Sport Borghetti sugli spalti dall'omino. Beh, lo sapete chi era? Luís Sílvio!"

---
Il campionato di [Serie A
1980/81](https://it.wikipedia.org/wiki/Serie_A_1980-1981) sta per
iniziare. Dopo anni di autarchia dovuti alla cocente sconfitta degli
*Azzurri* contro la Corea ai Mondiali inglesi del 1966, vengono riaperte
le frontiere: alle società italiane sarà permesso ingaggiare un
calciatore proveniente da federazione straniera.

Ai nastri di partenza c'è anche
la [Pistoiese](https://it.wikipedia.org/wiki/Unione_Sportiva_Pistoiese_1921).
Gli *Arancioni* iniziano a sondare il mercato in cerca del giocatore che
possa permettere quantomeno la permanenza in massima Serie. E qual'è il
paese più affascinante ed esotico, quello che quando si parla di calcio
ti fa sognare ad occhi aperti? Esatto! Il Brasile! E infatti
l'*Olandesina* rivolge le sue attenzioni proprio all'Eldorado del
fùtbol, e ci invia l'allenatore in seconda [Giuseppe
Malavasi](https://it.wikipedia.org/wiki/Giuseppe_Malavasi).

E Giuseppe Malavasi torna in Italia con Luís Sílvio Danuello.

Per assicurarsi le sue prestazioni la Pistoiese paga 120 milioni di lire
e soprattutto gli fa sottoscrivere un contratto di sette anni!

Cronache dell'epoca narrano che il manager Juan Figer avesse avvertito i
dirigenti della Ponte Preta dell'interessamento della Pistoiese, così da
fare in modo che la partita contro il Comercial potesse servire da
palcoscenico solo per mettere in mostra le doti di Danuello, facendolo
per giunta giocare da punta pura, lui che era in realtà una "*ponta*",
cioè un esterno. Il fatto è che lo stratagemma dovette funzionare perchè
Malavasi ne rimase impressionato.

Altri dicono non fosse neanche un calciatore, e che attraverso una serie
di raggiri e imbrogli gli abbiano fatto prendere parte alla famosa
partita Ponte Preta - Comercial per convincere Malavasi ad acquistarlo.
Una vera e propria truffa.

Entriamo poi nel campo delle vere e proprie leggende metropolitane: Ho
preso un caffè al bar ieri mattina. Sai chi me lo ha servito? Luís
Sílvio! L'altra sera sono andato in pizzeria. Lo sai chi era il
pizzaiolo. Luís Sílvio! Ho visto un porno ieri notte, non ci crederete
mai! il protagonista era Luís Sílvio! Domenica al Comunale ho comprato
un Caffè Sport Borghetti sugli spalti dall'omino. Beh, lo sapete chi
era? Luís Sílvio!

Di sicuro c'è solo una cosa, la scritta in vernice arancione su un muro
dello Stadio Comunale di Pistoia: "*Luis Silvio c'è*"

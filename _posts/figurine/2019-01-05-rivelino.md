---
layout: post-sticker

pid: rivelino
header: large-picture
header_mobile: "100%"

postTitle: Roberto Rivellino
player: Roberto Rivellino

life: Ala sinistra, nato il 1º gennaio 1946 a San Paolo (Brasile)

wikipedia: Rivelino
instagram: BsGq89dh34p

author: none
category: figurine
timeline: 0

excerpt: "“Nunca pensei assim: ‘Sou craque’. Mas eu sabia que era bom e ia para cima mesmo.”"

hashtags: Corinthians, FluminenseFC, Alhilal_FC, WorldCup1970, Mexico70
---
Giocatore dotato di grande tecnica, eccelleva nel dribbling, spesso effettuato col gesto tecnico dell'elastico, o “flip-flap” di cui è considerato l'inventore. In realtà però ha sempre dichiarato: "_Sérgio Echigo dice di aver inventato lui questo genere di dribbling, ma è certo che a perfezionarlo sono stato io!_”.  
Famoso per i suoi potenti tiri di sinistro, le punizioni dalla distanza... famosissimo per i grandi baffi.

Nasce a San Paolo del Brasile da una famiglia di immigrati Italiani originaria del Molise, di Macchiagodena in provincia di Isernia.  
Inizia da bambino a giocare a calcio a 5 con il Clube Indiano, una piccola squadra della sua città, dopo poco passa però al calcio ad 11 e inizia così la sua avventura con il Corinthians dove milita dal 1965 al 1974.

“_Come ti chiami?_” gli chiedono quando deve firmare il primo tesserino. “_Gli amici mi chiamano Maloca, ma il mio nome è Rivellino, con due elle, è un nome italiano, i miei sono molisani._”  
Diviene da subito idolo della torcida del Timão ma sfortunatamente sono questi anni molto bui per il Corinthians e Rivelino non riesce a vincere nessun campionato.  
Nel 1974 viene duramente contestato dai suoi tifosi dopo una sconfitta con gli arci-rivali del Palmeiras nella finale del campionato di San Paolo e si trasferisce al Fluminense di Rio de Janeiro: con la casacca tricolor vince due titoli statali (1975 e 1976) diventando l'idolo dei supporters locali e dando vita alla famosa “_Tricolor machine_”.  
Nonostante importanti offerte da club europei preferisce rimanere in Brasile, almeno fino al 1979, anno in cui decide di provare un’ultima esperienza all’Al-Hilal in Arabia Saudita fino al 1981, anno del suo ritiro.

Con la Nazionale brasiliana Rivelino gioca più di 100 partite: la prima a 19 anni. Prende parte al vittorioso mondiale del 1970, in cui segna tre reti: una di queste, una punizione contro la Cecoslovacchia, gli valse il soprannome di "_patada atomica_" da parte dei tifosi messicani, e a quelli seguenti nel 1974 e nel 1978.

<div class="post-disclaimer">Fotografia: Rivelino no jogo Brasil X Áustria - Brazilian National Archives (Public domain) <a href="//commons.wikimedia.org/wiki/File:Rivelino_no_jogo_Brasil_X_%C3%81ustria.tif" target="_blank">via Wikipedia</a>
</div>

<div class="post-disclaimer">Testi da <a title="Roberto Rivelino" href="https://it.wikipedia.org/wiki/Rivelino" target="_blank">Wikipedia</a>
</div>

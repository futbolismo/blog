---
layout: post-sticker
header: large-picture
header_mobile: 55%
author: none
category: figurine
timeline: 0
pid: walter-novellino
postTitle: Walter Novellino
player: Alfredo Walter Amato Lenin Novellino
life: Centrocampista, nato a Montemarano il 4 giugno 1953
wikipedia: Walter_Novellino
instagram: CBDNulkjZn9
excerpt: "“Ti presento uno che assomiglia a Monzón, attento, questo picchia.” (Giorgio
  Ferrini)"
hashtags: milan,perugia,ascoli
sticker-img: "/assets/pics/lake/novellino.png"
header-img: "/assets/pics/lake/italia_vs_turchia_-_firenze_-_1978_-_walter_novellino.jpg"
sources: '* Firenze, stadio Comunale, 23 settembre 1978. Walter Novellino in azione
  nel corso della sfida amichevole tra Italia e Turchia (1-0) - fonte Le partite della
  Nazionale azzurra, "La nostra Serie A negli anni 70" - [via Wikipedia]()'

---
Walter è un centrocampista dalle spiccate doti offensive, Ilario Castagner lo impiega da mezzapunta nel Perugia o da ala tornante; trascorre l'infanzia a San Paolo del Brasile, dove emigra con la famiglia al seguito del padre in cerca di lavoro.

Tornato in Italia, entra nelle giovanili della Pomense, e da qui passa al Legnano dove rimane due stagioni e dove viene notato dagli osservatori del Torino che lo portano in granata; al Torino si guadagna il soprannome di Monzon; glielo da Giorgio Ferrini, per la combattività e la somiglianza col pugile Argentino.

Con il Toro esordisce in Serie A nel 1972/73, la sua unica presenza in granata, dato che la stagione successiva torna in C, in prestito alla Cremonese; rientra in granata ma viene scartato dal dirigente Bonetto che lo definisce “_un giocoliere_”, e passa a titolo definitivo all'Empoli, di nuovo in Serie C.

Dopo un ottimo anno in Toscana passa al Perugia di Ilario Castagner. Coi grifoni, neopromossi per la prima volta in massima categoria, Walter è titolare per tre stagioni consecutive, emergendo come uno dei migliori centrocampisti della Serie A.

Nel 1978 passa al Milan, con cui vince lo scudetto della stella; resta coi rossoneri anche dopo lo scandalo del Totonero, partecipando al vittorioso campionato di Serie B 1980/81 e realizzando la rete decisiva per la promozione col Monza.

Dopo la nuova retrocessione col Milan in Serie B, lascia Milano dopo 151 partite complessive e va all'Ascoli, con cui disputa le sue due ultime stagioni in A.

Nel 1984, torna in Serie B per un biennio a Perugia, dopo la retrocessione dei grifoni in C1 nel 1986, chiude la carriera con una stagione da riserva al Catania, sempre in Serie B. In carriera Walter totalizza complessivamente 227 presenze e 30 reti in Serie A, e 103 presenze e 4 reti in Serie B.

  
Il 23 Settembre 1978 debutta in Nazionale a Firenze, diventando il primo irpino ad indossare la maglia della nazionale maggiore, nell'amichevole vinta con la Turchia (1-0). Rimane questa l'unica presenza in maglia azzurra.
---
layout: post-sticker

pid: lineker
header: large-picture
header_mobile: "100%"

postTitle: Gary Lineker
player: Gary Winston Lineker

life: Attaccante, nato il 30 novembre 1960 a Leicester (UK)

wikipedia: Gary_Lineker
instagram: BqzeuE2BvAG

author: none
category: figurine
timeline: 0

excerpt: "“Il calcio è un gioco semplice: 22 uomini rincorrono un pallone per 90 minuti, e alla fine la Germania vince.” @GaryLineker"

hashtags: Spurs, FCBarcelona, EFC, LCFC, grampus
---
“I _l calcio è un gioco semplice: 22 uomini rincorrono un pallone per 90 minuti, e alla fine la Germania vince._”

Viene considerato uno dei migliori calciatori britannici della storia e uno dei migliori attaccanti di tutti i tempi.  
Gary Lineker inizia la carriera agonistica con la squadra della sua città natale, il Leicester City, e con le Foxes colleziona 194 presenze e 95 gol, affermandosi come uno dei maggiori talenti della sua generazione, oltre a trascinare il club alla vittoria della Football League Championship nella stagione 1984/85.  
Dopo una breve parentesi con l'Everton (30 reti in 41 apparizioni), Lineker si trasferisce in Spagna al Barcellona dove in due anni vince una Coppa di Spagna e la Coppa delle Coppe 1989 e dove è ricordato dai tifosi blaugrana soprattutto per una tripletta che, nel 1987, decide el Clásico con il Real Madrid 3-2.

Nel 1989 ritorna in patria al Tottenham e con gli Spurs si aggiudica la Coppa d'Inghilterra. Termina la sua carriera in Giappone con i Nagoya Grampus.

È l’unico calciatore ad essersi imposto nella classifica dei marcatori Inglesi con tre squadre diverse.

Con 48 reti realizzate in 80 presenze è il terzo miglior marcatore di sempre della nazionale dei Tre Leoni.  
Al campionato del mondo 1986 in Messico si laurea capocannoniere del torneo con 6 gol vincendo la Scarpa d'oro, primo calciatore inglese a essere insignito di tale riconoscimento.  
Sempre con la nazionale, con 10 reti realizzate, è il miglior marcatore di sempre nelle fasi finali della Coppa del Mondo.  
Nel corso della sua carriera Lineker si è sempre distinto per correttezza e sportività, non venendo mai ammonito o espulso.

“_Ve lo ricordate il suo scatto breve? Bruciava tutti i difensori e si presentava da solo davanti al portiere avversario e freddarlo diventava un giochetto._”  
(Hernán Crespo)

“_Una società straordinaria. È sicuramente uno dei top club al mondo. Queste sono le prime cose che mi vengono in mente pensando alla Juventus. Un club che ha avuto tantissimi grandi giocatori nel corso degli anni, molti vincitori di Coppe dei Campioni e Champions League. È in generale una delle migliori squadre al mondo._”  
(Gary Lineker)

“_Se il Leicester vincerà la Premier farò la prima puntata della trasmissione della prossima stagione, indossando solo la mia biancheria._”  
(Gary Lineker, riferito al programma Match of the day, da lui condotto]

<div class="post-disclaimer">Fotografia: Napoli, stadio San Paolo, 1º luglio 1990. L'attaccante inglese Gary Lineker nella morsa della difesa camerunense, con il portiere Thomas N'Kono e il difensore Benjamin Massing, nel corso della sfida tra Inghilterra e Camerun (3-2 d.t.s.) valevole per i quarti di finale del campionato del mondo 1990 - Ryan Kent, "The top 10 greatest England football players of all time", su en.onefootball.com. <a href="https://it.wikipedia.org/wiki/File:Italia_%2790,_Inghilterra-Camerun_3-2,_Gary_Lineker.jpg" target="_blank">via Wikipedia</a>
</div>

<div class="post-disclaimer">Testi da <a title="Gary Lineker" href="https://it.wikipedia.org/wiki/Gary_Lineker" target="_blank">Wikipedia</a>
</div>

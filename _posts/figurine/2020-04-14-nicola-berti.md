---
layout: post-sticker
author: none
category: figurine
timeline: 
pid: nicola_berti
header: large-picture
header_mobile: 50%
postTitle: Nicola Berti
player: Nicola Berti
life: Centrocampista, nato a Salsomaggiore Terme, 14 aprile 1967
wikipedia: Nicola_Berti
instagram: B-9nTeWjwBu
excerpt: "“Meglio sconfitti che milanisti.”"
hashtags: InterMilan
sticker-img: "/assets/pics/lake/nicola_berti.jpg"
header-img: "/assets/pics/lake/Matthaus_Brehme_Berti_Bianchi_Diaz.jpg"

---
Nasce a Salsomaggiore, Nicola, e muove i primi passi calcistici al Parma, tra Serie C1 e B, nel 1985 si trasferisce alla Fiorentina, dove l'allenatore Aldo Agroppi lo fa esordire in prima squadra.

Nell'estate del 1988 passa all'Inter, di cui diventa un simbolo.

Vince lo Scudetto alla sua prima stagione in nerazzurro; ma è il 23 Novembre 1988 a Monaco di Baviera che entra nel mito con una rete formidabile contro il Bayern, nella gara d'andata degli ottavi di Coppa UEFA: anticipa un avversario dando avvio a un'azione in contropiede che lo vede percorrere tutto il campo palla al piede e scavalcare il portiere Tedesco Aumann, depositando il pallone in rete e suggellando la vittoria, vanificata però due settimane più tardi dalla sconfitta 1-3 subita a San Siro nella gara di ritorno.

Con l'Inter vince due volte la Coppa UEFA: in finale con la Roma nel 1991 provoca il rigore e segna il raddoppio; nel 1994 in finale col Casino Salisburgo segna in trasferta il gol-partita. Dopo l'esperienza in nerazzurro, gioca con Tottenham, Alavés e Northern Spirit, con cui si ritira nel 2000.

<img class="responsive-img border w50 margin-1em border" src="https://upload.wikimedia.org/wikipedia/it/8/89/Nicola_berti.jpg" alt="Nicola Berti in azione" align="right">

![](https://upload.wikimedia.org/wikipedia/it/8/89/Nicola_berti.jpg){.responsive-img.border.w50.margin-1em}

Esordisce in Azzurro Il 19 Ottobre 1988, a 21 anni, nella partita amichevole Italia-Norvegia, in sostituzione dell'infortunato Carlo Ancelotti; il successivo 22 Dicembre, contro la Scozia, in amichevole, realizza il primo gol. Prende parte ai campionati del mondo del 1990, scendendo in campo quattro volte, e del 1994, disputando tutte le sette gare dell'Italia, compresa la finale persa ai rigori contro il Brasile.  
Con l’Italia gioca 39 incontri e segna 3 reti.
---
layout: post-sticker

pid: fillol
header: large-picture
header_mobile: "80%"

postTitle: Ubaldo Matildo Fillol
player: Ubaldo Matildo Fillol

life: Portiere, nato il 21 Luglio 1950 a San Miguel del Monte, Argentina

wikipedia: Ubaldo_Fillol
instagram: BsdEC8wBvev

author: none
category: figurine
timeline: 0

excerpt: "Ruben Da Silva si porta sul dischetto. Prende la rincorsa. Parte. Calcia. Fillol vola sulla sua destra e respinge. Per la seconda volta quel 22 Dicembre il Monumental resta senza parole"

hashtags: qacoficial, riverplate, Vélez, JuegaVélez
---
È il 22 dicembre del 1990 e si gioca l’ultima giornata del campionato Argentino.  
Il River Plate ha un solo punto di svantaggio da recuperare al Newell’s allenato da un giovane “_Loco_” Bielsa. Il River gioca in casa. Al Monumental arriva il Velez Sarsfield.

A difendere i pali del Velez c’è Ubaldo Matildo Fillol.

Ha 40 anni suonati “_El Pato_” e questa sarà la sua ultima partita. Lo ha già dichiarato.  
Appena esce fuori dal tunnel il Monumental gli tributa una straordinaria ovazione.  
Fillol è commosso ma quegli ultimi 90 minuti li deve giocare. E li deve giocare contro il River, la squadra del suo cuore, la squadra di cui è innamorato, dove ha trascorso una buona metà della sua carriera.

La partita è tesa, ma si gioca a viso aperto. Gareca porta in vantaggio il Velez. Il Monumental ammutolisce. Sull’altro campo il San Lorenzo ha pareggiato il gol del vantaggio del Newell’s.
Ed ecco, passano solo pochi minuti e al River viene concesso un calcio di rigore. Ruben Da Silva si porta sul dischetto. Prende la rincorsa. Parte. Calcia. Fillol vola sulla sua destra e respinge.
Per la seconda volta quel 22 Dicembre il Monumental resta senza parole.

Il primo tempo finisce. Nulla è ancora perduto.

Le squadre rientrano in campo e per la seconda volta quel 22 Dicembre il Monumental tributa tutto il suo amore per “El Pato” Fillol.

Alla fine il River riesce a pareggiare ma quel 22 Dicembre il Newell’s del giovane Marcelo Bielsa si aggiudica il titolo di campione d’Argentina.

Fillol crede di aver fatto un torto alla sua squadra del cuore, invece a fine gara tutto il Monumental è in piedi a salutare “El Pato”. Ha le lacrime agli occhi. Piange. Il Monumental lo invoca. Il Monumental vuole che faccia il giro del campo.

“Oggi è andata come è andata. Ci saranno altri campionati da vincere ma quello che più conta è salutare e ringraziare degnamente il più grande portiere della storia dei Millionarios e di tutto il calcio argentino”. Quel 22 Dicembre non c’è tifoso del River che non la pensi allo stesso modo.

<div style="margin-top: 50px;">
<h3>La carriera di {{page.player}} visualizzata in un grafico</h3>
<a href="/leggende-bandiere-e-giramondo" title="La carriera di {{page.player}} visualizzata in un grafico"><img class="responsive-img w100 border" src="{{site.baseurl}}/assets/pics/careers/{{page.pid}}.png" alt="La carriera di {{page.player}} in un grafico"/></a>
</div>
Apri <a href="/leggende-bandiere-e-giramondo" title="La carriera di {{page.player}} visualizzata in un grafico">Leggende, bandiere e giramondo</a> per consultare le carriere di altri giocatori.

<div class="post-disclaimer">Fotografia: Argentina national football team 1973 World Cup qualification - Pubblico Dominio <a href="https://commons.wikimedia.org/wiki/File:Argentina_national_football_team_1973_wc_qualification.jpg" target="_blank">via Wikimedia</a>
</div>

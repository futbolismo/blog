---
layout: post-sticker

pid: boninsegna
header: large-picture
header_mobile: "80%"

postTitle: Roberto Boninsegna
player: Roberto Boninsegna

life: Attaccante, nato a Mantova, 13 novembre 1943

wikipedia: Roberto_Boninsegna
instagram: BqIZJyghC3X

author: none
category: figurine
timeline: 0

excerpt: "“Quando giocavo i miei colleghi mi chiedevano perché tornavo sempre a Mantova. Non l'avete ancora vista, gli rispondevo, altrimenti non me lo chiedereste.”"

hashtags: PotenzaCalcio,CagliariCalcio,InterMilan,JuventusFC
---
A Potenza, cittadina tenacemente abbarbicata al cocuzzolo di una montagna, il calcio non ha mai regalato troppe gioie. Tante delusioni, qualche fallimento, ma, come l’araba fenice, il Potenza Calcio poi è sempre rinato dalle sue ceneri e l’affetto dei suoi tifosi è rimasto quello di sempre.

In definitiva a queste latitudini “_U Putenz è semb nu squadron!_”

Nella sua storia il Potenza Calcio ha mancato di un soffio, per la precisione di tre punti, quella che sarebbe stata una storica promozione nella massima serie del calcio Italiano. Così di storico restano i soli campionati disputati in cadetteria.

In quel Potenza dei miracoli giocava un giovanissimo attaccante, **Roberto Boninsegna**, che in coppia con Silvino Bercellino diede vita all’attacco raffica dei rossoblu, il miglior reparto della cadetteria con 55 reti nella stagione 1964-1965.

Secondo un parere del giornalista Italiano Gianni Brera, Boninsegna è stato, nei primi anni 1970, il più forte centravanti del mondo insieme a Gigi Riva con cui ha giocato nel Cagliari e in Nazionale. Lo stesso Brera coniò per lui il soprannome _Bonimba_ ai tempi del Cagliari: una geniale crasi nata dal cognome dell’attaccante e dal termine _Bagonghi_.

Dopo il Cagliari sarebbe arrivata l’Inter e poi la Juventus e chiaramente l’Azzurro della nazionale Italiana. Ma dopo, solo dopo aver vestito la casacca dei Leoni rossoblu.

Ancora oggi, in giro per qualche vecchio bar del capoluogo o in qualche vecchia Barberia non è raro trovare foto scolorite dal tempo del giovane Bonimba e non è raro sentire qualche vecchio tifoso raccontare delle gesta dell’attaccante Mantovano e di quello che sarebbe potuto essere e non fu... ma tanto come amano ripetere alla fine “_U Putenz è semb nu squadron!_”

<div class="text-center" style="margin-top:50px">
  <div class="videoWrapper">
    <iframe width="560" height="315" src="https://www.youtube-nocookie.com/embed/xm0cyMZHP2U" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
  </div>
</div>

<div class="post-disclaimer">Video: Roberto Boninsegna in una breve parte del film Don Camillo interpretato da Terence Hill
</div>

<div class="post-disclaimer">Fotografia: Boninsegna contrastato da Francesco Morini durante il derby d'Italia del 28 aprile 1974 <a href="//it.wikipedia.org/wiki/Roberto_Boninsegna#/media/File:Morini_Boninsegna_1973-74.jpg" target="_blank">via Wikipedia</a>
</div>

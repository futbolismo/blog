---
layout: post-sticker

pid: best
header: large-picture
header_mobile: "40%"

postTitle: George Best
player: George Best

life: Attaccante, Belfast, 22 maggio 1946 – Londra, 25 novembre 2005

wikipedia: George_Best
instagram: BxpGYZ6IABk

author: none
category: figurine
timeline: 0

excerpt: "“Il discorso alla squadra era molto semplice. Tutto quello che dicevo di solito era: ‘Appena è possibile, date palla a Best’.” (Sir Matt Busby)"
hashtags:  ManchesterUnited, MUFC, ManUtd
---
"E _ra il 1976, si giocava Irlanda del Nord - Olanda. Giocavo contro Johan Cruyff, uno dei più forti di tutti i tempi. Al 5° minuto prendo la palla, salto un uomo, ne salto un altro, ma non punto la porta, punto il centro del campo: punto Cruyff. Gli arrivo davanti gli faccio una finta di corpo e poi un tunnel, poi calcio via il pallone, lui si gira e io gli dico: 'Tu sei il più forte di tutti ma solo perchè io non ho tempo'_".

“_Sento spesso raccontare di quella volta in cui un cameriere Irlandese mi consegnò dello champagne nella mia stanza d'albergo, dove me ne stavo a letto con Mary Stavin e diverse migliaia di sterline vinte alle scommesse, e mi chiese: ‘Quand'è che le cose hanno iniziato ad andarti male, George?’ Anch'io ho raccontato questa storia più di una volta ed è sempre stata seguita da grasse risate. Ovviamente, tutto andò storto da allora. Andò male con ciò che amavo di più al mondo, il calcio, e da allora il resto della mia vita si sgretolò. Quando il calcio era importante e io giocavo bene, non vedevo l'ora di alzarmi la mattina: era la mia unica ragione di vita. Quando il gioco non è bastato più a buttarmi giù dal letto, non ho visto altri motivi validi per smettere di bere._”

“_Presi la palla sull'ala sinistra, scartai un difensore, poi un altro e un altro ancora, saranno stati quattro o cinque. [...] A mano a mano che mi si presentava davanti un difensore, sembrava sempre più probabile che mi rubasse la palla e io sentivo di dover lottare per non spezzare il ritmo della corsa, come succede nei sogni quando stai cercando di scappare da qualcuno. Ma ogni volta arrivavo sulla palla per primo, la lanciavo un metro o due alle spalle dell'avversario, andavo a riprenderla e ricominciavo da capo. Alla fine un difensore riuscì a prendermi palla, ma quell'azione era stata una cosa fantastica. Era come un'esperienza extracorporea, una sequenza di sogno, come se io volassi sopra il campo e guardassi un altro giocatore. Quando ripenso a quell'azione la rivedo sempre al rallentatore._”

“_Quando sei un ragazzino e usi la tua immaginazione, ti vedi fare goal a Wembley con 100.000 tifosi che urlano il tuo nome. Non pensi a tutto ciò che ti toccherà prima di quel momento, tipo startene in un campo d'allenamento gelato con le ginocchia che tremano con davanti questi giganti che fino a poco prima conoscevi solo per nome._”

“_Fu più o meno in quel periodo che la stampa nazionale iniziò davvero a occuparsi di me. Credo che mi avessero notato perché ero diverso dagli altri. I calciatori di allora non portavano capelli lunghi e non giocavano con la maglia fuori dai calzoncini. E ti insegnavano a non toglierti mai i parastinchi. Ma le regole sono fatte per essere infrante e io le infrangevo tutte, non perché fossi un ribelle o perché stessi cercando di dimostrare qualcosa. Ero semplicemente fatto così. Niente di più._”

“_George Best nella sua prima seduta d’allenamento in Paradiso, giocando da ala destra ha fatto girare la testa a Dio, per sua sfortuna schierato terzino sinistro. Vorrei tanto mi tenesse un posto nella sua squadra. Best, non Dio…_”  
(Éric Cantona)

“_Il discorso alla squadra era molto semplice. Tutto quello che dicevo di solito era: ‘Appena è possibile, date palla a Best’._”  
(Sir Matt Busby)


<div style="margin-top: 50px;">
<h3>La carriera di {{page.player}} visualizzata in un grafico</h3>
<a href="/leggende-bandiere-e-giramondo" title="La carriera di {{page.player}} visualizzata in un grafico"><img class="responsive-img w100 border" src="{{site.baseurl}}/assets/pics/careers/{{page.pid}}.png" alt="La carriera di {{page.player}} in un grafico"/></a>
</div>
Apri <a href="/leggende-bandiere-e-giramondo" title="La carriera di {{page.player}} visualizzata in un grafico">Leggende, bandiere e giramondo</a> per consultare le carriere di altri giocatori.


<div class="post-disclaimer">
<ul>
  <li>Fotografia: 21 Settembre 1965 - Hämeenlinna, Finlandia - Di fronte Pat Crerand transporta Denis Law;  nel mezzo George Best e Tony Dunne; sullo sfondo Noel Cantwell e Pat Dunne. <a href="https://commons.wikimedia.org/wiki/File:Manu-Finland-1965.jpg">via Wikimedia Commons</a></li>
</ul>
</div>

---
layout: post-sticker

pid: mazzola
header: large-picture
header_mobile: "60%"

postTitle: Sandro Mazzola
player: Sandro Mazzola

life: Centrocampista e attaccante, nato a Torino, 8 novembre 1942

wikipedia: Sandro_Mazzola
instagram: Bp7ehwchicd

author: none
category: figurine
timeline: 0

excerpt: "“Anche Mazzola è un elverista, che potrebbe scrivere sul «Corriere della Sera»: ma è più poeta di Rivera, ogni tanto interrompe la prosa, e inventa lì per lì due versi folgoranti.” (Pier Paolo Pasolini)"
hashtags: Mazzola,inter,intermilan,
---
“D _opo la tragedia di Superga nessuno mi disse nulla. La compagna di mio padre mi rapì e mi affidò a una coppia di amici, che viveva in un mulino. Non ho mai capito se fosse per avere l'eredità, o per tenere con sé un pezzo del suo uomo. Mia mamma Emilia chiese aiuto ai carabinieri e ai tifosi del Toro, che battevano le campagne per cercarmi. Mi trovarono dopo un mese e mi riportarono a casa. Scoprii solo allora che avevo un fratello. Si chiamava Ferruccio, come il presidente del Grande Torino._”

“_Essere il figlio di Valentino Mazzola ha pesato moltissimo nella mia carriera. C'è stato anche un momento in cui avevo deciso di smettere con il calcio e di darmi al basket. Mi voleva l'Olimpia Borletti, dopo avermi visto in un torneo scolastico al campo della «Forza e Coraggio». Giocavo play e non ero male. Ad ogni partita di calcio, invece, dovevo sentire qualcuno del pubblico che diceva: quest' chi l'è minga bun, l'è minga el so papà. Magari lo diceva una persona sola, ma a me sembrava che fossero mille. Per fortuna mio fratello Ferruccio è intervenuto: ma dove vuoi andare? Noi siamo fatti per giocare con i piedi, quelli invece lo fanno con le mani... È stata la svolta della mia vita._”

Al termine della finale di Coppa dei Campioni del 1964 che l’Inter vince superando il Real Madrid, Ferenc Puskás lo raggiunge, gli stringe la mano e gli dice: “_Ragazzo ho giocato contro tuo padre, sei degno di lui. Questa è la mia camiseta, tienila._”

“_Anche Mazzola è un elverista, che potrebbe scrivere sul «Corriere della Sera»: ma è più poeta di Rivera, ogni tanto interrompe la prosa, e inventa lì per lì due versi folgoranti._”  
(Pier Paolo Pasolini)

“_Com'erano i rapporti con Rivera?_”  
“_Ottimi: fondammo insieme l'associazione calciatori. Il rivale semmai era Facchetti, per la fascia di capitano. Io avevo più anni di Inter, lui esplose prima. Forse aveva ragione Giacinto._”  
(Intervista di Aldo Cazzullo, Corriere.it, 26 febbraio 2017)

“_È vero che al Mondiale del 1970 combinaste il pareggio con l'Uruguay?_”  
“_Sì. Noi avevamo battuto la Svezia, con una ciabattata di Domenghini, come scrisse Brera; loro avevano sconfitto Israele; con il pareggio eravamo tutti qualificati. Venne il loro capitano a dirmi: "Hombre, hoy nosotros empatamos". Avvertii gli altri: con l'altura, fu un sollievo per tutti, a parte Bertini, che voleva sempre vincere, anche le partitelle. Cominciò a correre e a picchiare come un matto. Gli uruguagi erano furibondi: "Este hombre está loco!"._”  
(Intervista di Aldo Cazzullo, Corriere.it, 26 febbraio 2017)

<div class="post-disclaimer">Fotografia:
Mazzola e Rivera - Milano, stadio San Siro, 27 marzo 1977. <a href="//it.wikipedia.org/wiki/File:Mazzola_e_Rivera.jpg" target="_blank">via Wikipedia</a>
</div>

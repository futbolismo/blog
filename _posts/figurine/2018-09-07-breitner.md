---
layout: post-sticker

pid: breitner
header: large-picture
# header_mobile: "35%"

postTitle: Paul Breitner
player: Paul Breitner

life: Difensore e centrocampista, nato a Kolbermoor (Germania), 5 settembre 1951

wikipedia: Paul_Breitner
instagram: BnVuZDXBmgA

author: none
category: figurine
timeline: 0

excerpt: "“Ricordo che, quando ero bambino, mio padre mi portò allo stadio 'Da Luz' di Lisbona a vedere Benfica-Bayern. Non dimenticherò mai di aver visto dei giocatori incredibili in campo: Franz Beckenbauer, Gerd Muller, Sepp Maier e Paul Breitner. Era veramente un gruppo super.”(José Mourinho)"

---
Cresciuto nelle giovanili come attaccante, Paul esordisce tra i professionisti come difensore e in seguito viene schierato a centrocampo. Tali esperienze ne hanno fatto uno dei primi calciatori moderni degli anni settanta, valido sia in fase difensiva che in fase offensiva, rendendosi pericoloso in zona gol.

Dotato di grande resistenza e potenza fisica, era particolarmente reattivo, abile nel tackle e nel tiro dalla distanza. Ha costantemente migliorato le già buone qualità tecniche, giocando con creatività, e quelle tattiche, specialmente dopo il ritorno dall’esperienza spagnola al Real Madrid.

Diventato famoso giovanissimo, ha negli anni maturato grande personalità, diventando un leader in campo e fuori. Il carattere ribelle e l'insofferenza che lo ha contraddistinto da giocatore gli ha attirato critiche da alcuni compagni di squadra, da stampa, dirigenti e pubblico, ostacolandone la carriera.

Paul ha mostrato fin dall'inizio degli anni settanta un carattere ribelle, manifestando apertamente ideologie di sinistra: in una foto ha posato con il Libretto Rosso di Mao Tse-tung. Anche il look era molto riconoscibile: folta capigliatura arricciata, per la quale era soprannominato _Der Afro_ e _barba ispida_.

Paul è apparso in alcune pellicole cinematografiche: la prima apparizione è del 1976, nel film Potato-Fritz. Durante l'anno di militanza all'Eintracht Braunschweig partecipa ad una produzione in 6 puntate della Bayerisches Fernsehen, il Paul Breitners Fußballmagazin, nel quale insegna i fondamenti tecnici del gioco del calcio ai giovani e mostra la routine quotidiana di una squadra professionistica. Ha pubblicato inoltre un libro di aneddoti, Kopfball. Nel 1982 rinunciò ad un suo "marchio di fabbrica", la barba ispida, per pubblicizzare una marca di dopobarba.



<div class="post-disclaimer">Testi da <a title="Paul Breitner" href="https://it.wikipedia.org/wiki/Paul_Breitner" target="_blank">Wikipedia</a>
</div>

<div class="post-disclaimer">Fotografia: Finale de la Coupe du monde de football 1974 à Munich. Allemagne de l'Ouest - Pays-Bas (2-1), le n°10 allemand fr:Paul Breitner égalise à 1-1 sur penalty. <a href="https://it.wikipedia.org/wiki/Paul_Breitner#/media/File:Paul_Breitner_penalty_1974.jpg" target="_blank">Wikipedia</a>
</div>

---
layout: post-sticker

pid: yashin
header: yashin
# header_mobile: "35%"

postTitle: Lev Jašin
player: Lev Ivanovič Jašin
playerOriginalName: in russo Лев Ива́нович Я́шин

life: Portiere, nato a Mosca, 22 ottobre 1929

wikipedia: Lev_Yashin
instagram: BnWpojihlAG

author: none
category: figurine
timeline: 0

excerpt: "“La sensazione di vedere Yuri Gagarin volare nello spazio è superata
solo dal godimento di parare un rigore.”"
hashtags:   LevYashin, USSR, CCCP, Russia, DinamoMoscow
---
"J _ašin ha rivoluzionato il ruolo del portiere come nessun altro ha
saputo fare, per la sua prontezza e la sua reattività che lo hanno reso
un vero difensore aggiunto, e perché con i suoi rilanci immediati era in
grado di dare il via a pericolosissimi contrattacchi._"
<br/>
(France Football, Giugno 2018.)

Ai giorni nostri si abusa di alcuni termini con molta leggerezza. Uno
dei termini in questione è "leggenda". Sono tutti o quasi "leggende". Ma
accostarlo al nome di Lev Ivanovič Jašin non c'è da aver paura. Lui, il
"Ragno Nero" o la "Pantera Nera" una leggenda lo è per davvero.

Così come vera e propria leggenda è quella che lui, Lev, giocasse con
una divisa nera. Leggenda nata durante la Coppa del Mondo del 1958, la
prima ad essere trasmessa a livello internazionale: quell'uomo che il
pubblico aveva imparato a conoscere ed osannare attraverso la
televisione, che rimandava la sua immagine in bianco e nero, parare
l'impossibile. Leggenda alimentata anche da romantiche descrizioni:
"*Lev Jašin chiudeva la porta senza lasciare neppure un piccolo
spiraglio. Questo gigante dalle lunghe braccia di ragno, sempre vestito
di nero, aveva uno stile spoglio, un'eleganza nuda che disdegnava la
spettacolarità dei gesti eccessivi. Era solito parare tiri fulminanti
alzando solo una mano, tenaglia che afferrava e triturava qualsiasi
proiettile, mentre il corpo restava immobile come una roccia. E senza
muoversi, poteva anche deviare il pallone solo lanciandogli uno
sguardo.*

"*Era di un blu molto scuro, una semplice maglia di lana con il numero
uno che io cucivo a mano sulla schiena. Lev ha sempre giocato con quel
colore addosso. In vent'anni avrà cambiato tenuta solo due o tre
volte, e perché le maniche si erano logorate. Così prendeva una divisa
dello stesso modello. I campi di gioco erano melmosi, soprattutto in
primavera e autunno, ma fortunatamente sull'uniforme scura lo sporco non
si notava tanto. Quando la riportava a casa, la vasca da bagno diventava
nera e si riempiva di segatura: le aree di rigore ne erano sempre
coperte per evitare che il portiere affondasse nel fango."*
<br/>
(Valentina Timofeevna Jašina)

<img class="responsive-img margin-1em w40" src="assets/pics/stickers/yashin2.png" alt="{{page.title}}" align="right">
Leggenda si diceva, e non solo perché il portiere sovietico è l'unico ad
oggi nel suo ruolo ad essere stato insignito del pallone d'Oro, quello
del 1963. Non solo per aver vinto la Medaglia d'Oro ai XVI Giochi
Olimpici, quelli di Melbourne del 1956. Non solo per aver vinto il
campionato d'Europa nel 1960. Non solo per aver vinto per cinque volte
il campionato di calcio dell'Unione Sovietica oltre a tre coppe
dell'URSS sempre con la Dinamo Mosca, la squadra di calcio di tutta la
sua vita, una maglia che ha vestito per ventidue anni consecutivi. "*Ho
giocato solo con la Dinamo e con la Nazionale. So che da voi (in Italia)
le cose vanno diversamente. Da voi è normale cambiare casacca\...*". Non
solo perché riuscì a mantenere inviolata la sua porta per 270 volte su
812 incontri disputati. Non solo perché parò oltre 150 calci di rigore
nella sua carriera, mai nessuno come lui\... Non solo. 

Pelé lo ha descritto come: "*un uomo di straordinaria generosità.*"

Nasce a Mosca, Lev, nel 1929, in una famiglia e in quartiere operai. Il
quartiere è quello di Tušino. Ancora adesso le anziane signore del
quartiere, quelle che erano bambine quando Lev giocava, si ricordano di
lui: "*Lui, stella del calcio, quando tornava dalle partite in giro per
il mondo aveva sempre un regalino per noi bambini del condominio.*"

Già a 12 anni Lev si ritrova a lavorare in fabbrica: gli uomini sono in
Guerra e le fabbriche non possono fermarsi, così Lev entra in fabbrica.
Si dice che i colleghi gli lanciassero per gioco dei bulloni e lui, Lev,
non se ne facesse scappare uno. Si narra che in realtà fosse il padre ad
"allenarlo" in modo tanto spartano. Sia come sia non c'è da avere timore
quando si aggiunge il termine "leggenda" accanto al nome di Lev Ivanovič
Jašin.

"*Gioco al calcio, e mi pagano perfino per questo. Cosa dovrei volere
altro?*"

"*Adoravo andare a pesca e mi piaceva molto andare al Cinema. Avevo una
passione per Gina Lollobrigida.*"

"*Se non sei tormentato dopo aver fatto un errore, non sei un grande
portiere. In quel momento, non importa quello che hai fatto in passato,
perché sembra non avere futuro*."

*"La sensazione di vedere Yuri Gagarin volare nello spazio è superata
solo dal godimento di parare un rigore."*

"*Ci sono soltanto due portieri di classe superiore al mondo. Uno dicono
sia io, l'altro è sicuramente quel ragazzotto Tedesco (Bert Trautmann)
che difende la porta del Manchester City."*

"*Eseguiva parate spettacolari, era capace di intercettare i cross e
sapeva posizionarsi strategicamente. Per di più era un gran signore.
Durante la Coppa del Mondo del 1966, effettuò una parata proprio ai
piedi di un giocatore che per poco non gli staccò la testa. La sua prima
reazione fu di alzarsi e, invece di protestare come avrebbe fatto
chiunque, andò ad accertarsi che l'avversario che lo aveva urtato con
violenza stesse bene.*"
<br/>(Gordon Banks)

"*Quel 10 Novembre 1963* *mi sentii ipnotizzato. Lev era un gigante
nero: lo guardai cercando di capire dove si sarebbe buttato e solo tempo
dopo mi resi conto che doveva avermi ipnotizzato per davvero. Ero
tranquillo quando Edmondo (Fabbri) indicò che toccava a me calciare quel
rigore. Poggiai la palla sul dischetto. Quando presi la rincorsa per
calciare vidi che accennava ad un movimento sulla destra: potevo
calciare dall'altra parte, non ci riuscii. Quel giorno il mio tiro andò
dove voleva Jašin! L'Italia era fuori agli Ottavi di finale del
Campionato d'Europa e Jašin gioca a calcio meglio di me.*"
<br/>
(Sandro Mazzola)

<p class="text-center">
<img class="responsive-img margin-1em w50" src="assets/pics/stickers/jasin_biglietto.jpg" alt="Biglietto per Omaggio a Jasin - San Siro">
</p>

<div class="post-disclaimer">Biglietto originale per una partita in onore di Lev Jašin, tenutasi allo stadio di San Siro il 31 Agosto 1971 - Per gentile concessione del Dott. Riccardo Bolla, imprenditore meneghino e _milanista sfegatato_.</div>
<div class="post-disclaimer">
Illustrazione <b>Lev Yashin</b> gentilmente concessa da <a title="Lev Yashin - The Art of Goalkeeping" href="http://theartofgoalkeeping.com/" target="_blank">The Art of Goalkeeping</a>
</div>

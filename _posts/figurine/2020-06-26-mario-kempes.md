---
layout: post-sticker
header: large-picture
header_mobile: 50%
author: none
category: figurine
timeline: 0
pid: mario-kempes
postTitle: Mario Kempes
player: Mario Alberto Kempes Chiodi
life: Attaccante,  Bell Ville (Argentina), 15 luglio 1954
wikipedia: Mario_Kempes
instagram: CB2zgHlDwaH
excerpt: "“Perché non ho stretto la mano a Videla? Nella confusione non me ne sono
  accorto.”"
hashtags: mundial78,argentina,campeones,42años
sticker-img: "/assets/pics/lake/mario-kempes.jpg"
header-img: "/assets/pics/lake/kempes_versus_holanda.JPG"
sources: "* Kempes, con la maglia dell'Argentina, esulta dopo la sua rete ai Paesi
  Bassi nella finale dei vittoriosi Mondiali 1978 - [via Wikipedia](https://it.wikipedia.org/wiki/File:Kempes_versus_Holanda.JPG)"
published: false

---
“P _erché non ho stretto la mano a Videla? Nella confusione non me ne sono accorto._”

**Argentina vs Olanda**  
25 giugno 1978: La finale  
Archiviato il Perù, si pensa solo a giocare, di fronte l’Olanda e il calcio totale. L’Olanda sconfitta quattro anni prima dalla Germania, l’Olanda che gioca meglio di tutti. L’Olanda che al fischio finale di Gonella se ne va senza salutare i campioni. Ai goal di Kempes e Nanninga, seguono i tempi supplementari, preceduti dall’incredibile palo dell’Olanda, ancora Kempes (capocannoniere) e Bertoni chiudono la partita. L’Argentina è campione del mondo di un mondiale scandalo. I giocatori alzano la Coppa, grande festa sugli spalti. Uno per uno stringono la mano al Generale Videla. Tutti tranne uno: Mario Kempes.  
25 giugno 1978: Lo splendore del gioco del calcio  
Siamo sul risultato di uno a uno. Tempi supplementari. Mario Kempes riceve palla poco fuori dall’area, a sinistra della lunetta. Il pallone incollato al piede sinistro salta il primo uomo, entra in area e in velocità salta il secondo, tira sull’uscita del portiere che respinge, ma la palla resta lì e Kempes, più veloce dei due difensori olandesi, insacca a porta vuota.

  
25 giugno 1978: Kempes  
Luque ha detto che sono matto a non aver stretto la mano a Videla, dice che mi farà sparire. Stronzate, puoi far sparire tutti i bambini che vuoi, se sei un maledetto figlio di puttana, ma nessuno ti perdonerà di aver fatto sparire il capocannoniere del Mundial.

  
25 giugno 1978: Kempes alla stampa  
Perché non ho stretto la mano a Videla? Nella confusione non me ne sono accorto.

  
26 giugno 1978: Luque, Bertoni, Fillol, Ardiles  
Ardiles: “_Che fa quel coglione è ancora in camera?_”  
Bertoni: “_Sì, è ancora chiuso dentro, dice che senza il suo shampoo non può lavarsi i capelli e che con i capelli sporchi non esce._”  
Ardiles: “_Dannato figlio di puttana_”  
Fillol: “_Prima non stringe la mano a Videla, poi questa, ma che cazzo vuole che ci sbattano tutti dentro?_”  
Luque: “_Calma, calma, vedrete che tra poco uscirà, questo fottuto mondiale ce l’ha fatto vincere lui non dimentichiamocelo_”  
  
Estratto da “Alcuni giorni nella vita di Mario Kempes” di Gianni Montieri
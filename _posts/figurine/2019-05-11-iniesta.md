---
layout: post-sticker

pid: iniesta
header: large-picture
header_mobile: "70%"

postTitle: Andrés Iniesta
player: Andrés Iniesta Luján

life: Centrocampista, nato a Fuentealbilla (Spagna), 11 maggio 1984

wikipedia: Andr%C3%A9s_Iniesta
instagram: BxUbalwBI0d

author: none
category: figurine
timeline: 0

excerpt: "“Anche se da piccolo giocavo a futsal, io non ho mai smesso di provare a fare ciò che faccio.”"
hashtags:  FCBarcelona, ForçaBarça
---
“N _on sono ossessionato da Messi, il pericolo è Iniesta. È fantastico, fa giocare bene la squadra, il modo in cui trova i passaggi, il suo movimento e la capacità di creare spazi sono incredibili. È importantissimo per il Barcellona._”  
(Alex Ferguson)

_Don Andrés_ è considerato uno dei migliori giocatori della storia del calcio mondiale. Nel corso della sua carriera, spesa in larga parte nel Barcellona, ha vinto 9 campionati spagnoli, 6 Coppe del Re, 7 Supercoppe spagnole, 4 Champions League, 3 Supercoppe UEFA e 3 Coppe del mondo per club.  
Con la nazionale delle Furie Rosse ha partecipato a quattro Mondiali (2006, 2010, 2014 e 2018), tre Europei (2008, 2012 e 2016) e una Confederations Cup (2013), vincendo l'Europeo 2008 e 2012 e il Mondiale 2010; nel corso di quest'ultima rassegna ha siglato due gol, tra cui la rete decisiva nella finale di Johannesburg contro l’Olanda (1-0).  
Durante el Clásico della stagione 2015/16, il 21 novembre, Andrés è diventato il terzo giocatore del Barcellona, ​​dopo Diego Maradona nel 1983 e Ronaldinho nel 2005, a ricevere gli applausi dei tifosi del Real Madrid al Santiago Bernabéu.

“_Al Barça siamo felici di dividere lo spogliatoio senza primedonne o gelosie. Non è nemmeno una questione di umiltà. Semplicemente, a me non frega nulla di avere atteggiamenti da superstar. Dovrei recitarli, perché io non sono così. È sempre difficile farlo capire, e non so perché, ma nessuno di noi vorrebbe muoversi da Barcellona: c'è un mix di gratitudine, vita serena e calcio competitivo che ci fa sventolare come tante bandiere._”

“_Anche se da piccolo giocavo a futsal, io non ho mai smesso di provare a fare ciò che faccio._”

“_Mourinho ha danneggiato il calcio spagnolo, non sentirò la sua mancanza. Non mi piace parlare di questo personaggio._”

“_Messi, Neymar e Suarez rappresentano il tridente migliore della storia. Secondo il mio parere, Leo è addirittura il numero uno di tutta la storia del calcio, nessuno ha mai fatto quello che ha fatto lui._”

“_Andres per me è il miglior centrocampista che ho visto giocare: per la qualità che esprime, per il tocco di palla, non lo scopro certo io. È incomparabile, perché è molto, molto diverso. Possiede una classe e un'eleganza incredibili, che lo rendono diverso da tutti gli altri centrocampisti._”  
(Neymar)

“_Andrés sta giocando molto bene. È un giocatore davvero molto bravo. Tecnicamente è perfetto e gioca anche con una gran disinvoltura, quasi, quasi senza sforzo. È come quando Federer gioca a tennis, a malapena suda. Iniesta quasi non fatica quando gioca ed è straordinario che sia un nostro giocatore._”    
(Vicente del Bosque)

“_Andrés è senza ombra di dubbio il migliore centrocampista al mondo: sa esattamente quando andare avanti e quando tornare indietro, sa scegliere il momento giusto per fare tutto: quando dribblare, quando accelerare e quando rallentare. Sinceramente penso che questa sia l’unica cosa che non può essere insegnata o comprata: puoi imparare a tirare e a controllare la palla, ma essere consapevole di tutto ciò che accade sul campo è qualcosa con cui sei nato._”  
(Juan Román Riquelme)



<div style="margin-top: 50px;">
<h3>La carriera di {{page.player}} visualizzata in un grafico</h3>
<a href="/leggende-bandiere-e-giramondo" title="La carriera di {{page.player}} visualizzata in un grafico"><img class="responsive-img w100 border" src="{{site.baseurl}}/assets/pics/careers/{{page.pid}}.png" alt="La carriera di {{page.player}} in un grafico"/></a>
</div>
Apri <a href="/leggende-bandiere-e-giramondo" title="La carriera di {{page.player}} visualizzata in un grafico">Leggende, bandiere e giramondo</a> per consultare le carriere di altri giocatori.


<div class="post-disclaimer">
<ul>
  <li>Fotografia: 10 Settembre 2013 - Andres Iniesta in azione durante la partita Spagna - Cile - Clément Bucco-Lechat [CC BY-SA 3.0] <a href="https://commons.wikimedia.org/wiki/File:Spain_-_Chile_-_10-09-2013_-_Geneva_-_Andres_Iniesta_3.jpg">via Wikimedia Commons</a></li>
</ul>
</div>

---
layout: post
header_mobile: "50%"
header_type: split
tall_header: 1
bg: "#fff"

pid: maglia-cruijff
postTitle: "Una volta i numeri di maglia andavano dall’uno all’undici"

# instagram: Bubt2Wph8J9
# life: Attaccante, Amsterdam, 25 aprile 1947 – Barcelona, 24 marzo 2016

story_type: quote
disclaimer_text: hidden

author: Francesco Mistrulli
category: miserie
timeline: 0

dialog: left centered transparent black-text

excerpt: "Una volta i numeri di maglia andavano dall’uno all’undici. Semplice."

noExcerpt: 1
noReadMore: 1

description: "Semplice. Semplicissimo."

---
Una volta i numeri di maglia andavano dall’uno all’undici.  
Semplice.  
Dal dodici al quattordici, e più tardi fino al sedici c’erano i sostituti, le riserve, i panchinari, gli scalda panchina.  
Quando iniziava la campagna acquisti e cessioni un’allenatore, se era fortunato, andava dal suo presidente e chiedeva un “2”, un “8”, un “11”.  
Semplice.  
Semplicissimo.  
Si sapeva con assoluta certezza che il portiere era il numero 1. Fatta salva qualche  rara eccezione: l’Olanda del 1974, quando il numero 1 lo vestì Rudy Geels e il portiere, Jan Jongbloed, prese l’8, o l’Argentina del 1978, dove i numeri di maglia vennero assegnati in ordine alfabetico e quindi l’1 lo prese Norberto Alonso.  
Il centro mediano metodista (sublime definizione) era il numero 4.  
Il fantasista, quello che con classe e visione di gioco dirigeva la baracca, era il numero 10.  
E poi c’era il numero 7.  
Il numero 7 aveva un fascino particolare. Lo indossavano quelli dotati di estro smodato, di genio. Un numero magico. Basti pensare a quel Nordirlandese che imperversava sbarazzino lungo la fascia con la maglia rossa del Manchester United.  
E poi arriva lui.  
Un bel giorno arriva uno smunto giovanotto Olandese a sparigliare le carte. È il figlio di una inserviente dell’Ajax, cresciuto respirando l’aria dei lanceri. Aveva iniziato indossando la casacca bianco rossa con il numero 9. Poi arrivò l’infortunio, ma poi anche l’infortunio venne superato e quando arrivo nuovamente il momento di tornare in campo a quel ragazzino venne assegnata la maglia numero 14. Quel ragazzino era pure tanto scaramantico e così il numero 14 da quel giorno sarà sempre il suo. Solo il suo.  
Il numero veertien!  
Il 14 è semplicemente due volte il numero 7. Il 14 è semplicemente genio al quadrato.  
Il 14 è semplicemente Johan Cruijff!  

<div class="post-disclaimer">
Illustrazione a cura di Marija Marković &copy; Tutti i diritti riservati - <a href="https://www.behance.net/marijabg" target="_blank">Behance</a>
</div>

<div class="post-disclaimer">
  <b>Fotografie e video</b>
  <ol>
    <li>Illustrazione Johan Cruijff di <a href="https://www.instagram.com/footballmarija/" target="_blank">Marija Marković</a> - <a href="https://www.instagram.com/p/CK3qV6EB44W/?igshid=1lth30zks6yvw" target="_blank">via Instagram</a></li>
  </ol>
</div>

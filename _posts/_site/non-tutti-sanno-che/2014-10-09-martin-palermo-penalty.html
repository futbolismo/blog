<p><img class="responsive-img border margin-1em w50" src="/assets/pics/palermo/penalty.jpg" alt="Dannato Quattro Luglio!" align="right" />
Il quattro Luglio non è un giorno come gli altri.
Per gli Statunitensi è un giorno di festa, celebrano l’Indipendece Day. Per altri non significa proprio nulla. Qualcuno ci è nato il quattro di Luglio. Martín Palermo lo odia il quattro luglio!</p>

<p>Martín Palermo non è mica uno qualsiasi è stato attaccante della Nazionale Argentina, e, ad oggi, è il miglior marcatore di tutti i tempi con la maglia del Boca Juniors. </p>

<p>Duecentotrentasei reti!</p>

<p>Era il millenovecentonovantanove e si giocava la Copa América in Paraguay. L’Argentina affrontava la Colombia. Una partita che l’Albiceleste perde malamente per tre a zero.</p>

<p>In quella partita vengono assegnati dall’arbitro, il signor Ubaldo Aquino della Federazione Paraguaiana, cinque calci di rigore: due per la Colombia e tre per l’Arentina. I Cafeteros uno lo hanno realizzato, ci ha pensato Iván Ramiro Córdoba. Per l’Albiceleste tutte e tre le volte si è presentato sul dischetto lui, Martín Palermo.</p>

<p>E tutte e tre le volte ha sbagliato. </p>

<p>Il primo ha scheggiato la traversa, il secondo è andato alto sulla traversa e il terzo ha centrato in pieno il portiere Miguel Ángel Calero!</p>

<p>No, putamadre! Dannato quattro Luglio!</p>

<div class="post-disclaimer">
Fotografia: gqitalia.it
</div>

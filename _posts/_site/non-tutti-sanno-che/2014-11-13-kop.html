<p><img class="responsive-img border margin-1em w40" src="/assets/pics/kop/spion_kop.jpg" alt="Kop (Spion Kop)" align="right" />
Il Kop più famoso è certamente quello dello stadio di Anfield, lo stadio del Liverpool, anche noto come “Fortress Anfield”.
Dal 1906 una delle curve di questo stadio è chiamata ufficialmente Spion Kop, dal nome di una collina nella regione sudafricana del Natal, luogo di una tragica battaglia (1900) della seconda guerra Anglo-Boera. Tale battaglia vide una grave sconfitta con numerose perdite da parte delle forze britanniche: molti dei caduti erano proprio soldati provenienti da Liverpool e inquadrati nel reggimento di fanteria del Lancashire.</p>

<p>La tifoseria che occupa tale curva viene chiamata familiarmente The Kop. Anche altri stadi, come St. Andrews, Birmingham, Hillsborough o Sheffield, hanno una curva o una tribuna chiamata Kop.
Nel suo periodo di massima capienza, il Kop poteva ospitare 28.000 spettatori ed era una delle tribune più capienti del mondo.</p>

<p>Secondo le note di colore della tifoseria locale, i tifosi del Kop possono “risucchiare la palla in rete” quando il Liverpool attacca verso la porta sotto tale curva, a sottolineare l’entusiasmo con il quale i fans sostengono senza sosta la loro squadra.</p>

<p>La capacità totale del Kop fu drasticamente ridotta a seguito dell’adozione delle misure di sicurezza istituite dopo la strage di Hillsborough risalente al 1989, che provocò la morte di 96
persone. Nel 1994 poi, Anfield è diventato uno stadio con soli posti a sedere, pertanto, la capacità totale del Kop è stata portata a circa 12.500 spettatori.</p>

<div class="post-disclaimer">
"Boers at Spion Kop, 1900 - Project Gutenberg eText 16462". Licensed under Public domain <a href="http://commons.wikimedia.org/wiki/File:Boers_at_Spion_Kop,_1900_-_Project_Gutenberg_eText_16462.jpg#mediaviewer/File:Boers_at_Spion_Kop,_1900_-_Project_Gutenberg_eText_16462.jpg" target="_blank">Wikimedia Commons</a>
</div>

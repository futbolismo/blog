---
layout: post-simple

pid: pichichi
header: pichichi
header: large-picture

postTitle: Pichichi - Rafael Moreno Aranzadi
player: Rafael Moreno Aranzadi

category: non-tutti-sanno-che
timeline: 0

excerpt: "Pichichi mi chiamavano. Il piccolino."
hashtags: Liga,Pichichi,AthleticClub
---

<img class="responsive-img border margin-1em w25" src="https://upload.wikimedia.org/wikipedia/commons/thumb/6/66/Ath_pichichi_02.jpg/238px-Ath_pichichi_02.jpg" alt="{{page.title}}" align="right">
Sono nato a Bilbao nel 1892.

Dicevano fossi un figlio di papà.

Sapete il mio papà era il sindaco di Bilbao.

Mio zio invece era Miguel de Unamuno y Jugo, un mostro sacro della
letteratura e della poesia spagnola.

Eppure a me piaceva giocare a quel gioco arrivato dall'Inghilterra. Ci
giocavo per le strade. Nei cortili. Ovunque e con chiunque. Altro che
figlio di papà!

Dribblare e segnare una vera passione.

Con il tempo però cresceva solo la passione. Ma l'altezza cazzo quella
no! Mi sono fermato al metro e cinquantaquattro! **"_Pichichi_"** mi
chiamavano. Il "piccolino". Per questo in campo scendevo con un panno
bianco sulla testa: almeno mi vedevano! Dovetti sviluppare altre abilità
fra le quali un tiro potente e preciso. Questo è bastato alla squadra
della mia città, l'Athletic Club, nel 1911 per portarmi tra le sue fila.

Era e sarà sempre una squadra importante l'Athletic Club. L'unica
insieme a Real Madrid e Barcelona a non aver mai assaporato l'onta della
retrocessione dalla massima serie.

Agli inizi del 900 aveva vinto quattro dei nove campionati che si erano
disputati sino a quel momento

Quando parlo di campionati non dovete immaginare quello che accade
adesso, all'epoca dei fatti il campionato era costituito da partite ad
eliminazione diretta e a parteciparvi erano squadre per lo più di
derivazione inglese, come l'Athletic Club.

La Liga o per lo meno la sua antenata nasce solo nel 1928.

Con i *Lehoiak* (i leoni) ho giocato fino all'età di 29 anni, era il
1921 quando in finale battemmo per 4-1 l'Athletic Club Madrid. Fu una
grande soddisfazione, non solo per la vittoria finale, ma anche perché i
nostri avversari erano gli "scissionisti" dell'Athletic Club. Gli
"indipendentisti".

Dopo questa vittoria ho deciso che quello era il momento giusto per
appendere le scarpe al fatidico chiodo.

Un decennio ricco di soddisfazioni: cinque campionati regionali e
quattro Coppe del Re.

Ma soprattutto ho segnato il primo gol sul prato del San Mamés! Il 21
agosto 1913, giorno in cui veniva inaugurata la *Catedral*!

Poi un giorno del 1922, dopo una scorpacciata di ostriche crude, mi sono
ammalato di febbre tifoidea e buona notte al secchio.

Amen!

Ai miei concittadini non rimase altro che dedicarmi un busto di bronzo.
Dal 1926 si trova al San Mamés. Nel 2013 lo hanno spostato nel nuovo
stadio che con gran fantasia si chiama Nuovo San Mamés. E' lì, ben
visibile alla fine del tunnel degli spogliatoi.

La tradizione vuole che le squadre che non hanno mai giocato al San
Mamés debbano venire a rendermi omaggio deponendo una corona di fiori
bianchi e rossi prima di calcare il prato della *Catedral.*

Perché?

Perché io sono il **"_Pichichi_"**!


<div class="post-disclaimer">
Fotografie:
<ol>
	<li>Rafael Moreno Aranzadi "El Pichichi" <a href="https://it.wikipedia.org/wiki/Rafael_Moreno_Aranzadi" target="_blank">Wikipedia</a></li>
  <li>San Mamés Panorama <a href="https://commons.wikimedia.org/wiki/File:San_Mames_Panorama_2012-04-05.jpg" target="_blank">Wikimedia Commons</a></li>
</ol>
Le parole liberamente attribuite a <b>{{page.player}}</b> sono state ricostruite attraverso libri, interviste e altre fonti storiche, sono ispirate a fatti realmente accaduti e in seguito romanzate.
</div>
